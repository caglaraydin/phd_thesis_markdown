# SONUÇLAR VE ÖNERİLER

\thispagestyle{empty}

Çalışmanın amacı geleneksel Ortahisar konutlarının CGA gramerinin kodlanması ve parametrik olarak üretilmesidir. Çalışmada sunulan parametrik biçim grameri geleneksel Ortahisar konutlarının ontoloji çalışmasının sonucudur ve konut tipinin analizinin yanında sentezi içinde bir tasarım aracı olarak kullanılabilmektedir. Üretilen gramer geleneksel Ortahisar konutlarının kütle ve cephe karakteri ilişkilerini ve oluşumlarını kural şemaları ile açıklamaktadır. Yapılan ontoloji çalışması taban alanının genişlik-derinlik ilişkisini, kat sayısı ve katlar arası yükseklik ilişkileri, cephe tipi, kapalı ve açık çıkmalar, yatay ve düşey bantlar, pencere ve kapılar ve çatı gibi öğeleri barındırmakta ve birbirleriye olan kompozisyonu ele almaktadır. Geleneksel Ortahisar konutları üzerine yapılan bu ontoloji çalışmasında;

- cephe elemanları ve kat yükseklikleri karşılaştırıldığında aralarında bir korelasyon bulunmadığı,
- taban alanının derinliğinin genişliğine oranı 0,346 ile 1,513 arasında bulunduğu,
- taban alanı büyüklüğünün cephe karakterini etkilediği ve 100m^2^ üzerinde taban alanı bulunan yapıların üç parçalı cepheye sahip olduğu,
- zemin ve birinci kat bütün yapılarda bulunup geleneksel Ortahisar konutları için çekirdek birimi oluşturduğu,
- çatı katı sadece üç parçalı cepheye sahip yapılarda bulunduğu ve kapalı çıkmaya göre biçimlendiği,
- kapalı çıkmaların sokak yönünde açık çıkmaların ise arka cephede bulunduğu, açık çıkmaların sadece kapalı çıkmaya ve çatı katına sahip yapılarda bulunduğu,
- açık çıkmaların derinliğinin kapalı çıkmaların derinliğine oranının %60 olduğu,
- çatı katının cephedeki genişliğinin bir alt katın cephesinin orta parçasının genişliğine eşit olduğu gözlemlenmiştir.

Bu gramer diğer biçim gramerleri gibi tasarım bilgisini biçim kuralları ile ifade etmektedir. Bir biçim organizasyonunun bir başkasından nasıl türetileceğini açıklamaktadır. Bu sayede geleneksel Ortahisar konutlarının kütlesel tasarım sürecini izah etmektedir. Tasarım elemanlarının ve onların bir araya geliş kurgularının sentaktik ve biçimsel bilgileri bir set grameri olan CGA grameri ile parametrik olarak tanımlanmıştır. Bu parametreler CityEngine ekranında bir panelde düzenlenerek, kısıtların interaktif olarak tercihler çerçevesinde değiştirilebilmesine olanak verilmiştir (Şekil \ref{CGAPanel}).

Hazırlanan gramer geleneksel Ortahisar konutlarının cephe ve cephe elemanları organizasyonu hakkında bilgi sunmaktadır. İncelenen yapılardan elde edilen bu  bilgiler ışığında CGA grameri ile üretilen ve Ortahisar tipolojisini yansıtan üç boyutlu modeller yeni tasarımlar için altlık olarak kullanılabilir (Şekil \ref{Eskimodel} ve \ref{Yenimodel}).

Özellikle Ortahisar bölgesinin geleneksel dokusunu korumak amacıyla bu bölgede yapılacak yeni yapılar için ilgili belediye tarafından alternatif tasarım altlıkların üretilebileceği bir araç olarak işleyecektir. Bu bölgede tasarım yapacak tasarım ofisleri ve mimarlar için gerekli oran ve kompozisyon bilgilerini sunan bir kaynak görevi görecektir. Gramerin sağladığı tasarım diline ait kompozisyonsal yönleri, geleneksel Ortahisar konutları üzerine çalışacak öğrencilerin keşfetmesinde yardımcı olacaktır. Bütün biçim gramerleri gibi tasarımların geliştirilmesinde ve elde edilen bilgilerin gelecek tasarımlara aktarılmasına yardımcı olacaktır. CityEngine üzerinde gramerin kullanımı için gerekli beceri seti bir oturum alanı çizilmesi ve alternatif üret tuşuna basılmasından ibaret olup, herkes tarafından kullanılabilecek düzeydedir. Bu anlamda ortaya koyulan sistem konvansiyonel bir çalışma yöntemine de yardımcı olarak hazırlanmıştır.

CGA grameri içinde tanımlı kurallar üç boyutlu cephe karakteristikleri üzerine uygulanmıştır. İncelenen ve rölövelerine ulaşılamayan geleneksel Ortahisar konutlarının cephe özelliklerine ek olarak plan şemaları içinde kural gruplarının oluşturulması yeni çalışmalarda hedeflenebilir. Bu sayede iç mekanların kullanım amacına, mekanların birbirleriyle olan orantılarına, aydınlanma ve sirkülasyon gibi özelliklerine ait bilgiler de gramer içine dahil edilebilir. 

<!-- Nasıl, hangi süreçler sonucunda, kim tarafından, yönetmeliklerden mi alınır. Hangi süreçler yapılırsa sağlıklı olur. Sen ontolojiyi yaparken ne süreçte bıraktın. Bu detaylı bilgiler nereden alınır. -->

CGA grameri aynı anda bir çok model üretimine olanak sağladığından dolayı mahalle veya kentsel dönüşüm ölçekleri içinde alternatif üretmesi açısından kullanılabilir. Ancak bu çalışmada sokak dokusu ve komşuluk ilişkileri ele alınamamıştır. Bu imkanı sağlaması için gramer içerisine yapıların birbirleriyle olan konumlanma, yönlenme vb. ilişkileri analiz edilip entegre edilmesi gerekmektedir. Ayrıca pencere-kapı söveleri, malzeme dokuları, ince detaylar vb. özellikler CGA gramerine dahil edilip tahrip olmuş geleneksel Ortahisar konutlarının tahrip olmadan önceki haline dair muhtemel karakteristik özelliklerini üretebilmek mümkün olacaktır.

<!-- Tahrip olmadan korunacak başka özellikler neler olabilir, daha detaylı çalışılacak olsa. Ahşap ustası gelip çalışmış olsa onunda grameri yapılana bütünleşebilse vb. tartışılsa. Ne işe yarar bu doktora diye anlatsan. -->



<!--
Nasıl altlık olarak kullanılacak?

Bu alana ne kattın
Bu araçtan ne öğrendin, bu araç nelerde kullanılıyor
Bu çalışma yöntemi kullanıldığı takdirde hangi alanlarda geliştirilebilir. 
Bu alanda kullanılırsa nasıl geliştirilebilir
Geleceğe dair bir takım spekülatif öneriler yapmak gerekiyor.
Yapılı çevrede kontrol mekanizması olarak kullanılabilir

Ontoloji çalışması olduğu vurgulanmalı. Girişte ve literatürde belirtilmeli. Sonuçlarda ontoloji çalışması tartışılmalı.
Herkes kim, nasıl süreçler söz konusu, alternatif üret tuşu hangi senaryolarda karşımıza çıkar. Açık olmalı
CityEngine kısıtlarından bahsedilmeli. Lisanslı olması, Türkiyede satıcısı bulunmuyor herhalde.

Altlıklar modern tasarımlara olanak veriyor mu, tasarımcıyı kısıtlıyor mu?
Mevcut yazılımlar ile nasıl çalışacak.



Page 116
the ability to generate many versions of the model underscored that it was to be viewed and treated as a research tool and not as an instance of 'scientific truth'. The goal of the model was to give spatial presence to a range of possibilities, much as I argue the interaction of ritual and landscape must have taken shape within a range of configurations and not as a pre-designed, static diagram. Procedural modeling provided a framework for the incorporation of alternatives and the reasoning behind them. [@Saldana:2015wj]

Page 8
In the present case, the grammar generates a portfolio of simple house designs that follow the typological and cultural continuity of the vernacular architecture of Sarajevo. Here, the grammar serves as a creative design instrument. It does not generate the designs but rather reinterprets them in contemporary terms. Each design in the portfolio can further be transformed according to functional, structural, and aesthetic properties.The grammar-based design method provides an apparatus for the continuing transformation of an existing type leading to the generation of a new type. [@Colakoglu:2005kc]

Geleneksel Trabzon Ortahisar konutları

- Çalışmanın amacı
  - Önerilen çalışma yordamsal modelleme yöntemi kullanılarak geleneksel Trabzon konutlarının CGA gramerinin kodlanmasını ve parametrik olarak üretilmesini amaçlamaktadır.
- Çalışmanın anlamı
- sonunda ne elde edildiği
- kimin bundan faydalanacağı, kime referans-kaynak olacak, kimin işine yarar. Kimler kullanabilir, nasıl bir beceri seti gerektirir.
- Belediyeler de kullanılabilir
- Eğitim amaçlı kullanılabilir

Alternatif üretmek yerine bilgilerin değerlendirilmesi daha önemli.

- Database kurup değerler girilip iyileştirme yapılabilir.
- Planlar bu model sistemine eklenebilir.
- Mahalle-kentsel dönüşüm ölçeği için kullanılabilir. Bunun için yapıların birbiriyle olan ilişkileri (konumlanma, yönlenme, vb.) analiz edilip sisteme entegre edilmeli.
- Dokular ve ince detaylar içerisine eklenerek edilerek VR sistemler ile beraber tanıtımları yapılabilir.
- Kent kütüphanesinde veri-bilgi kümesi olarak üç boyutlu gösterimler ile sunulabilir.
- İnternet ortamında yapay alanlar oluşturulup genel karakter hakkında bilgi verilebilir.
- Geliştirilecek CGA kodu ile beraber tahrip olmuş geleneksel Ortahisar konutlarının tahrip olmadan önceki haline dair muhtemel karakteristik özellikleri üretilebilmek. PENCERE SÖVELERİNİN EKLENMESİ LAZIM

-->
